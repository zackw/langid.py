# Anani
# Traditional
# Adangme (NR)
# http://typecraft.org/TCEditor/2253/

Ligbi ko ͻ Anani tsua hyɛ ngɛ e abͻ ͻ mi nɛ e hoo.

Ni ͻ he via ha nɛ e ngɛ esͻ yee  nɛ e ye.

Nͻuu nɛ e nu kͻkͻͻkͻ.

Nɛ e bli sinya a, e ya pee Hlami nɛ e ngɛ  blͻ hiami mi.

Pͻ tͻ Hlami ͻ nɛ hwͻ hu ngɛ lɛ yee.

E tsɛ Anani nɛ e de lɛ ke “I nyɛɛ hluu nɛ pͻ tͻ mi nɛ I nu hyɛ he via
saminyayoo ko he.

O ma nyɛ ha mi eko lo?

Akɛnɛ e ji kusumi kaa o ha nibwͻhi ni ke a kpee ni nya a, Anani nyɛ we
kuami se mohu e bua hu juɛ he.

Kaa Anani peeͻ hͻnitsɛ heje ͻ, e to ga.

“Ba hi si nɛ o ye ni”

Benɛ Hlami ma wo hyɛ ͻ kake pɛ nɛ Anani ke e yi, “Hlami lͻ ͻ o li kaa
o ma fͻ o dɛ saminya ke o yaa ye ni?”

Hlami to he hɛ kaa akɛnɛ e ngɛ waae kɛ je mͻtu ͻ e dɛ mi sɛ mu niinɛ.

E ya pa a nya ya fͻ e dɛ nɛ e ba we ͻ mi se Anani je ni ͻ yemi sisi momo.

Anani de lɛ ke “I sume nɛ hyɛ ͻ he la nɛ jͻ lͻ ͻ he ͻ I sɛ o hlami.”

Ba na mi.

Hlami hi si konɛ e ma wo hyɛ ͻ eko se Anani ke e yi ekohu.

“Hlami nͻ nɛ I de ͻ o nui?"

A kɛ dɛ mi sɛmu yi ni!”

E hyɛ e dɛ mi nɛ e na ekohu kaa e dɛ mi kpale sɛ mu akɛnɛ e waa kɛ je
pa a nya a.

Lͻ ͻ he ͻ e kpale ya du e he ngɛ pa a nya.

Jehanɛ ͻ lɛɛ nɛ e ma a, e nyɛɛ nga nͻ konɛ e dɛ mi ko sɛ mu.

Mlɛɛ nɛ e maa su we ͻ mi ͻ Anani ye ni ͻ kulaa nɛ nͻ nɛ piɛ ͻ sui kͻkͻɛ kake.

Hlami hyɛ Anani hɛ mi nɛ e de lɛ ke “mo tsumi kɛ mi ni hami.

Ke o ba ye kpͻ ͻ mi ligbi ko ͻ, ha nɛ Imi hu ma pee kɛ to nane mi.
