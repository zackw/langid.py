# Rozmowa Pòlocha z Kaszëba
# Florian Ceynowa
# Kashubian (NR)
# https://www.gutenberg.org/files/28296/28296-0.txt
# original document had Polish as well, hopefully all removed

Jo jem z Kaszeb, Panje.

Panje, je to kroj wód Bóga zdovna wóbjecąni, krój svjęti, v chterim
mleko o mjód płenje; a ledze, co v tim kraju mjeszkają, nazevają sę
ledzamj vebrąnemj, póchódzącemj wód Jizraela dovneho.

Panje, grance Kaszebskje są v móji głovje tak mócno veznaczone, że
jich njgde zabec nimogę; e tak kóżde dzecko, co sę dziś na svjat
rodzi, ju vjtro je polcę wukazeje. Grance Kaszebskje jidą, pócząvsze
wód Gdąnska, starożetneho Gaza, górą Libanską, a pónaszemu górami
Kólibskimj, bó me barzo rod kó dodajeme, prze mełim mórże
Genezareckim, prze vjelgim morze Strzodzemnim, półacenje mare
mediterraneum zvąnim, co leżi mjedze zemjamj Preską, Reską, Szvecką,
Dunską e Pómórską, jasz do Wusco Slepskjeho e dali rzeką, do njeho
vpodającą; a vrocają puszczą Jizraëlską, pónaszemu Tuchólska, nad
granicą Filistinską czele krziżacką, bó ten naród beł krziżę dlo
Kaszebov, prze Samariji, to je Marienburgu dzisejszim czele zemj
Malbórski do Gdąnska.

Moj Panje, jo jem wó tim njeczeł, anje jem vjedzeł. Ale dajme,
przepusceme, że Kaszebj pó wurodzenju dzevjne dnjov są slepemj ale kje
wonj dzesąteho dnja przezdrżą, tej wónj tesz e przez dębovą deskę
vjdzą, a zos Pólosze abo Mazurze, chóc zaros prze wurodzenju
przezdrzą, to jednak pótemu przez całe żece są slepemj.

Panje kóchani, kje jo co rzekę, to ju vjerze jak pjsmovj, bò Kaszeba,
kje wón provdę godo, żodną mjarą łgac njmoże. Provda, że Kaszebj
njegodają ze storech szpargałov bò sę v storech papjorarch, xęgach,
cobe jim na vekozanje jich pòczątku służele, njekòchają. Ale te, co
wónj mjele, muzseł kòżdi vjarogòdni przesężni jedneho veznaczoneho
doja do głovneho mjasta Pucka przenjese; a zebravsze vszetkje pjsma
wòd Jadama jasz do wòbjabjenjo svjęteho Jana, wulożele wònj je v jednę
xęgę e kozale ją drekovac e dale ji nazvę „Biblejo.“ A tak
vedrekovavsze jednę xążkę z nech storech szpargalov, zalepjle wònj
sobje tu temj pòdezas ne vjelgje zeme, wò chteri jesz njejeden z nas
czeł, pòkażone wòkna.

Moj Panje, jo meszlę, że jo jem provdę pòvjedzeł, bò Kaszeba njm sę
rodzi, to ju mo gòtova kòszelę; a dze je plotnjano kòszela, tę muszą
bec s czasę szotore, a ze szotor robją v Kaszebach papjor, dlo teho
muszeł bec rechli papjor jak toblece abo skora. Skorę pòtrzebują ledze
na skòrznje, do sli e tę dali, a toblece le do karczmę abo dlo dzeci
do szkòłe. A jakle jo, moj wòjc, meho wòjca--wòjca wòjc pamjętac mògłe
e możeme, to vjedno szotornjce do papjernj szotore skupjale, e to beł
vjelgi handel v Kaszebach. Jo pòzvolaję no to, że v Pòlsce na skórach
e toblecach pjsale e pjszą, bò tę mjele e mają vjele bedła e drzeva, a
przez to vjele skor e toblec; ale wu nas je vjele lne e szotor, a ztąd
e vjele papjore.

Moj Panje, jo jem sę wuczeł dosc vesokje szkòłe e mjeł jem szkolneho,
co liczeł przez setmedzesęt lat e vjele mog pamjętac; a ten mje
pòvjodel, że pòłacenje Palestina zovje sę pònaszemu Kaszebe.

Cho, cho! moj Panje, kò nje jednę vjes, ale jo Vąm pòkozoł e pòkożę
mjasta, mjasteczka, mòrza, jezora, gore, rzeki, puszcze e całe kraje,
zgòła vszetko, co kje wuczejece - chebabe jesce njeżevi bele - muszice
sę Pòlocha veprzesic, a wòstac Fein-Kaszebą.
