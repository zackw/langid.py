# ⁨پښتو ژبه⁩ (Pashto language)
# Wikipedia
# Pashto
# https://ps.wikipedia.org/wiki/%D9%BE%DA%9A%D8%AA%D9%88_%DA%98%D8%A8%D9%87

پښتو ژبه د لرغونو آرياني ژبو څخه يوه خپلواکه ژبه ده. دغه ژبه له پخوا
څخه په څو نومونو ياده شوې ده چې يو لړ نومونه ېې پښتو ، پختو ، پوختو ،
په هندي (پټاني) ، په پاړسي او نړېوالې کچه د افغاني ژبې په نوم شهرت لري
. دغه ژبه له ۱۹۳۶م ز. کال راهيسې د افغانستان ملي او لرغونې ژبه ګڼل
شوې. د افغانستان د تاريخپوه محمد حسن کاکړ د يوې رسالې لخوا چې دېرش
کاله پخوا په کابل کې لیکل شوې دغه سرلیک (په افغانستان کې پښتو او هغې
په هکله يو څو خبرې) لاندې يوې سکالو کې د پښتو رسميت او ملي اصليت ېې
داسې څرګند کړی د امير شېر علي خان د دويمې پاچايۍ په دوران کې (۱۸۶۸ـ
۱۸۸۰ زېږدي ) پښتو د لومړي ځل لپاره د ملک رسمي او ملي ژبه اعلان
شوه. همدا رنگه د پښتو ژبې په هکله د افغانستان يو بل نوموتی ژبپوهاند
خلیل الله هاشميان پدې آند دی چې پښتو ژبه د فارسي ژبې په پرتله ډېره
لرغونې ده او لرغونتيا یې د پښتو ژبې قبیلوي دودونو په اساس ده چې
لرغونتيا یې ۲مه مخزېږدي پېړیو څخه لا پخوانۍ ده . دا چې ژبې ولې پرمختگ
ندی کړی د همدې ژبې د ویونکیو سره د سیمې په کچه او نړېوالو سرزورو لخوا
ټکرونه په کولتوري اړخونو کې ترسره شوي چې يې په علمي او فني آثارو هم په
مختلفو پیرونو کې بریدونه شوي او لا روان دي . د موغلو په وخت کې ۱۴۹۴
زېږدي کې د (صراح) په نوم اثر چې په سوات او پېښور کې د خان کاجو راڼیزي
لخوا لیکل شوی و د وخت د زورواکانو لخوا له منځه تللی . د پښتو ډېر
پخوانی لرغونتوب پکې خوندي و.

د ويدا اوستا مها بهارت او پهلوي او داسي نورو زړو کتابونو او برليکونو
کې د پښتو ادب لرغونتيا تر ميلاده هم ډيره پخوانۍ ښکاري - د راجيت
سيتارام پنډت په قول ميلنده پڼهو اصلي نسخه په زړه پښتو ليکل شويده - موړ
کتاب چې د باختري يوناني پاچا ميلندر او بودايي حکيم ناګه سينه تر منځ
علمي او مذهبي بحثونه او خبرې اترې دي ، د بودايي مذهب يو لوۍ کتاب ګڼل
کيږي- له دې څخه دا وايبره (نتيجه) په لاس راغله چې تر ميلاده يونيم سل
کاله وړاندې لا پښتو ادب ددې توان درلود چې کتابونه پر اوليکل شي-

همدارنګه د هندوستان د راجستان ايالت په يو مندر کې موندل شوې شعري
مجموعه چې په وينا ګرۍ ليک دود کښل شوې، د روشن لا ملهوتره هندي ليکوال
په حواله پښتو شعرونه هم لري- ( سر مححق زلمې هيوادمل - د پښتو ادبياتو
تاريخ- لرغونۍ او منځنۍ دورې)

دغه راز په زړه فارسي د هنی منشي د لوۍ داريوش پاچا چې د886-522 قبل
ميلاد د بېسون په ډبر ليکونو کښل شوې او پوهاند حبيبي د څيړنې او ژباړنې
له مخې د پښتنو د خلجي ګړدود (لهجه) سره ډير لږ توپير لري

څرنګه چې د پښتنو ټاټوبی د ريښمو د توکو سرک دی - همدغه راز د فرهنګونو د
ليږد راليږد لار هم ده - ددې خاورې اهميت او مقام علامه اقبال له شعر له
مخه چې ټاکلی شو ځې وايي اسيا يک پيکر اب و ګل است کشور افغان دران مانند
دل است
