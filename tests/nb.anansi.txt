# Anansi og skilpadden
# Traditional
# Norwegian Bokmål
# http://www.corpuswiki.org/index.php?action=story&act=view&id=32

Det var en gang edderkoppen Anansi hadde plukket noen skikkelig store
og saftige søtpoteter fra hagen sin. Han bakte dem med stor omhu og de
duftet deilig. Han kunne knapt vente med å sette seg ned for å spise
dem.

Akkurat da banket det på døren. Det var skilpadden, som hadde vært ute
og reist hele dagen og var mektig sulten og trett.

"God dag, Anansi," sa skilpadden. Jeg har gått lengre enn langt, og
jeg kjenner den nydeligste duften av søtpoteter jeg noen gang har
kjent. Kunne du være så god å dele måltidet ditt med meg.

Anansi kunne ikke nekte, ettersom det var skikk i hans hjemland å dele
maten sin med andre. Men han var ikke blid, for Anansi var gjerrig, og
ville ha alle de deilige søtpotetene selv. Så Anansi tenkte seg om og
klekket straks ut en plan.

"Værsågod kom inn, kjære skilpadde. Det vil være meg en ære å dele
maten min med deg. Bare slå deg ned og forsyn deg,"

Skilpadden kom inn og satte seg, men akkurat da han var ved å ta for
seg utbrøt Anansi, "Men, skilpadde, skal du ikke vaske deg på hendene
før du spiser?"

Skilpadden så ned på hendene sine og så at de var skitne. Han hadde
krabbet hele dagen og hadde ikke vasket seg. Skilpadden gikk ned til
elva og vasket seg. Etterpå gikk han hele veien opp til Anansis hus
igjen og så at Anansi alt hadde begynt å spise.

"Jeg kunne ikke la disse utsøkte søtpotetene bli kalde, så jeg måtte
sette i gang " sa han. "Men værsågod forsyn deg, kjære skilpadde."

Skilpadden satte seg ned igjen og strakte ut hånda etter en søtpotet,
men på nytt kjeftet Anansi:

"Men hørte du ikke hva jeg sa, skilpadde? Det er ikke pent å gå til
bords med skitne hender!"

Han så ned på hendene han hadde vasket men som var blitt skitne igjen
på vei opp til huset. Altså gikk han enda en gang ned til elva for å
vaske seg. Denne gangen passet han på å gå på gresset så hendene ikke
skulle bli skitne igjen på vei tilbake. Men da han var tilbake ved
bordet, hadde Anansi spist opp alle søtpotetene. Det var ikke en
eneste smule igjen.

Skilpadden så på Anansi en stund og sa så: «Takk for at du ville dele
måltidet ditt med meg. Dersom du skulle komme på mine trakter, må du
la meg gjengjelde tjenesten.» Så trasket han sakte ut døra og ga seg
på vei.

Dagene gikk og Anansi tenkte mer og mer på måltidet skilpadden hadde
lovet. Han ble mer og mer oppsatt på å sikre seg en gratis middag, og
til slutt kunne han ikke dy seg. Snart ga han seg på vei for å finne
skilpaddens hus.

Da han kom fram rundt middagstider satt skilpadden og solte seg ved
elvebredden.

Da skilpadden så ham, sa han «God dag, Anansi. Har du kommet for å
spise aftensmat med meg?»
