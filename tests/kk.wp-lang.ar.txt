# Қазақ тілі (Kazakh language)
# Wikipedia
# Kazakh
# https://kk.wikipedia.org/wiki/%D2%9A%D0%B0%D0%B7%D0%B0%D2%9B_%D1%82%D1%96%D0%BB%D1%96
# mechanically converted to Arabic script by http://www.transliteration.kpr.eu/kk-cyr/

قازاق ءتىلى (كيريلليتسا: Қазақ тілі، لاتىن: qazaq tili) — قازاقستان
رەسپۋبليكاسىنىڭ مەملەكەتتىك ءتىلى، سونىمەن قاتار رەسەي، وزبەكستان،
قىتاي، موڭعوليا جəنە ت.ب. ەلدەردە تۇراتىن قازاقتاردىڭ انا ءتىلى.

قازاق ءتىلى تۇركى تىلدەرىنىڭ قىپشاق توبىنا، سونىڭ ىشىندە قاراقالپاق،
نوعاي، قاراشاي تىلدەرىمەن بىرگە قىپشاق-نوعاي تارماعىنا جاتادى. سونىمەن
قاتار قىرعىز، تاتار، باشقۇرت، قاراشاي-بالقار، قۇمىق، قارايىم،
قىرىمتاتار تىلدەرىنە جاقىن.

كەيبىر عالىمداردىڭ پىكىرىنشە قازاق ءتىلى ۳ ديالەكتىگە بولىنەدى: ناعىز
قازاق، نوعاي، قاراقالپاق.

قازاق جازۋى بىرنەشە رەت وزگەرىسكە ۇشىراعان. ۱۹۲۹ جىلعا دەيىن
قازاقستاندا قازاق اراب جازۋى پايدالانىلدى. ۲۰ عاسىر باسىندا احمەت
بايتۇرسىنۇلى ۇسىنىسىمەن قازاق فونەتيكاسىنىڭ ەرەكشەلىكتەرى ەسكەرىلىپ
جاسالعان، اراب گرافيكاسىنا نەگىزدەلگەن ‘’توتە جازۋ‘’
پايدالانىلعان. قازىرگى كەزگە دەيىن قىتاي ەلىندەگى قازاقتار وسى جازۋ
ۇلگىسىن پايدالانادى. ۱۹۲۹ جىلدان ۱۹۴۰ جىلعا دەيىن لاتىن گرافيكاسى
قولدانىلىپ، ۱۹۴۰ جىلدان قازىرگە دەيىن كيريلل ءالىپبيى قولدانىلۋدا. ۲۰۲۵
جىلدان قازاق ءتىلى لاتىن گرافيكاسىنا اۋىسۋى جوبالانۋدا. تۇركيا مەن
باتىس ەلدەردەگى قازاقتار ءارتۇرلى لاتىن جازۋىنا نەگىزدەلگەن ءالىپبيدى
پايدالانادى. ۲۰۰۰ جىلدان باستاپ تۋرا جازۋ ەنگىزىلە باستالدى، لاتىن
جانە كيريلشە تۇرىندە. تۋرا جازۋ احمەت بايتۇرسىنۇلى دىبىس جۇيەسىن
قولدانادى، ونى ەنگىزۋمەن جەكەمەنشىك، مەملەكەتتىك ەمەس ورتالىق
اينالىسادى.

قازاق ءتىلى بۋىن ۇندەستىگىنە نەگىزدەلەدى، ياعني قازاقتىڭ ءتول سوزدەرى نە
بىرىڭعاي جۋان نە بىرىڭعاي جىڭىشكە بولىپ كەلەدى، جانە جۋان داۋىستى
بۋىندارداعى داۋىسسىز دىبىستار جۋان تۇردە ايتىلادى (مىسالى: تىس، قۇرت)،
ال جىڭىشكە داۋىستى بۋىنداردا جىڭىشكە ەستىلەدى (مىسالى: ءتىس، كۇرت).

قازاق تىلىندە ەكپىن كوبىنەسە سوڭعى بۋىنعا تۇسەدى.

جوعارىدا كەلتىرىلگەن ماعلۇمات كەڭەس وكىمەتى بيلىك قۇرىپ تۇرعاندا، ۱۹۴۰
جىلى ەڭگىزىلگەن امانجولوۆ سارسەننىڭ ءالىپبيى نەگىزىندە بەرىلگەن. بۇل
ءالىپبيدى، توتاليتارلىق جۇيە قازاق حالقىن ورىستاندىرۋ ساياساتىنىڭ قۇرالى
رەتىندە پايدالانعان. ورىس ءتىلىنىڭ دىبىستارى قازاق الىپبيىنە
قوسىلعان. قازاق ءتىلى تۋرالى جالعان ماعلۇمات رەسمي قۇجاتتاردا،
قازاقستان تاۋەلسىزدىك السا دا، وسى ۋاقىتقا دەيىن وزگەرتىلمەي كەلەدى.

قازاق ءتىلىنىڭ دىبىستىق جۇيەسىن العاشقى قۇرعان عالىم احمەت
بايتۇرسىنۇلى: باسقا دىبىستىق جۇيەلەر، بوتەن تىلدەردىڭ دىبىستارى
قوسىلعان، جالعان جۇيەلەر.

داۋىسسىز دىبىس وكپەدەن شىققان اۋانىڭ اۋىز قۋىسىندا كەدەرگىگە ۇشىراپ
شىعۋىنان جاسالادى. قازاق تىلىندە ۱۹ داۋىسسىز دىبىس بار: ب، گ، ع، د، ج،
ز، ي، ك، ق، ل، م، ن، ڭ، پ، ر، س، ت، ۋ، ش، ح.  داۋىسسىز دىبىستار ءۇن مەن
سالدىردىڭ قاتىسىنا قاراي ۇياڭ، ءۇندى جانە قاتاڭ بولىپ ۇشكە بولىنەدى.

داۋىسسىز دىبىستار سويلەۋ مۇشەلەرىنىڭ ءبىر-بىرىمەن جاناسۋى نەمەسە تولىق
قابىسۋى ارقىلى پايدا بولادى. داۋىسسىزداردىڭ باستى ەرەكشەلىكتەرى: -
داۋىسسىزداردىڭ جاسالاتىن ورنى – اۋىز جانە كومەي قۋىستارى؛ - داۋىسسىز
قاتاڭداردا مۇلدە ءۇن بولماسا، ۇياڭداردا – ءۇننىڭ قاتىسى جارتىلاي بولادى
دا، ال ۇندىلەردە - باسەڭ ءۇن بولادى؛ - داۋىسسىز قاتاڭ جانە ۇياڭداردىڭ
ىشكى ساپاسى – تازا سالدىردان تۇرادى دەۋگە بولادى ال، ۇندىلەردە سويلەۋ
مۇشەلەرىنىڭ (ءتىل، ەرىن، جاق) ءبىر-بىرىنە جۋىقتاۋى، تۇرلەنۋى، كولەمىن
وزگەرتۋى كومەي ارقىلى كەلگەن اۋاعا پالەندەي كەدەرگى بولا المايدى؛ -
داۋىسسىز قاتاڭ جانە ۇياڭداردى - كوتەرۋگە، سوزۋعا، اۋەنىن وزگەرتۋگە
مۇلدە بولماسا، ال ۇندىلەردى كەرىسىنشە – كوتەرۋگە، سوزۋعا، اۋەنىن
وزگەرتۋگە بولادى؛ - داۋىسسىزداردىڭ ءۇن ساپاسىندا - جاڭعىرىق بولمايدى؛ -
داۋىسسىزدار ءسوز ىشىندە جالقى تۇرىپ بۋىن قۇراي المايدى.

قازاق تىلىندە ءسوز الدىندا تۇراتىن كومەكشى سوزدەر (preposition) ورنىنا،
ءسوز ارتىنان كەلەتىن شىلاۋ (postposition) نە ءتيىستى جالعاۋ قولدانىلادى
(مىسالى: قازاق ءتىلى تۋرالى ماقالانى ەنتسيكلوپەدياعا قوسۋ).

سان ەسىمى بار زات ەسىم جەكەشە تۇرىندە بەرىلەدى (مىسالى: "مەن ەكى
ماقالا جازدىم"، بىراق "ماقالالارىمدا كوپ قاتە جىبەرىپپىن").
