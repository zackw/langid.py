# Ikinyarwanda
# Wikipedia
# Kinyarwanda

Ikinyarwanda ni ururimi rw’abanyarwanda. Ikinyarwanda gisa n’Ikirundi,
ururimi rw’i Burundi, rukanasa n’Igiha cyo muri
Tanzaniya. Itegekongenga ISO 639-3 kin.

Ikinyarwanda gifite umwanya ukomeye mu mibereho y’Abanyarwanda. Ni rwo
rurimi ruha Abanyarwanda ubushobozi bwo kuranga isi, kugaragaza
imbamutima, gushyikirana baganira, bungurana ibitekerezo, bagezanyaho
ubutumwa…

Ururimi rw’ikinyarwanda rufite uruhare rukomeye mu guhamya
Umunyarwanda udafite isoni n’ubwoba by’umuco we kandi
utisuzugura. Umuco w’u Rwanda ukeneye abawurinda n’abawubungabunga ngo
hato imico y’amahanga itawumira. Iyo nshingano rero ni iy’Abanyarwanda
ubwabo. Inzira ya mbere iriho ni ukwigisha ikinyarwanda.

Ikinyanduga si cyo kinyarwanda cyonyine, uretse ko Abapadiri bashatse
kwandika Ikinyarwanda bahera ku Kinyanduga, kuko abacyanditse bali i
Kabgayi.

Kwigisha ikinyarwanda bihamye rero ni ugushimangira ubunyarwanda. Ni
ugushyikiriza umwana w’u Rwanda ibyo abakurambere bahanze bakabisigira
Umunyarwanda wese ho umurage. Bityo kwiga ikinyarwanda bikaba guhura
n’ibyo kibumbatiye: uko giteye, ubugeni gihetse, umuco n’imyumvire
y’Abanyarwanda. Ibi bisobanura ko kwigisha ikinyarwanda ari ugufasha
umwana w’u Rwanda kugicengera ari mu miterere yacyo no bwiza bwacyo:
uko cyemerera ukivuga gutaka imvugo ye.

Kwigisha ikinyarwanda rero bikwiye kuba umwanya wo guha Umunyarwanda
ubushobozi bwo kwirinda kumirwa n’amahanga, ibyiza agisangamo
akabyamamaza, ibyo anenga akabikosora, akagikungahaza ngo gihangane
n’iterambere isi ihorana.

Ikinyarwanda kandi gifitemo amagambo menshi asa nayo mu rurimi rwitwa
isiZULU rw'abirabura bo muri Afurika y'epfo:urugero:umuntu, abantu,
ingwe, amanzi, umutwaro, ingata, inyama, inyoni, iminwe, malume,
umukwe, abatwa,.....

Ikinyarwanda kigizwe n'inyuguti 24 : a b c d e f g h i j k l m n o p r
s t u v w y z

Izi nyuguti 24 zilimo ibice 2

    inyajwi 5 : a e i o u
    indagi 19 : b c d f g h j k l m n p r s t v w y z

Indagi zivamo ibihekane bigizwe n,inyuguti 2 3 ndetse n,inyuguti 4
bikongerwaho nabyo buli gihe inyajwi kugirango bivugike neza.

    Urugero ibihekane 2 nd kongeraho inyajwi ndi nde nda ndo ndu
    Ukandika ijambo indege.

    Ibihekane 3 ndw kongeraho inyajwi ndwi ndwe ndwa ndwo ndwu
    Ukandika ijambo indwara.

    Ibihekane 4 nshy kwongeraho inyajwi nshyi nshye nshya nshyo nshyu
    Ukandika ijambo inshyushyu.
