# The Annals of the Cakchiquels
# "A Member of the Xahila Family"
# Mayan (NR) (exact language unspecified)
# https://www.gutenberg.org/files/20775/20775-0.txt

VAE XTINUꜯIBAH HALAL QUITZIH HE NABEY

Ka tata ka mama, heri xeboço vinak oher mahaniok ti laꜫabex vae huyu
taꜫah; ꜭa ruyon ok umul ꜯiquin ꜭoh, que cha, ha ok ki
xquilaꜫabeh huyu taꜫah he ꜭa ka tata ka mama, yx nuꜭahol, pa
Tulan.

Xtinuꜯibah ꜭa quitzih ri ki he nabey ka tata ka mama
ꜫaꜫavitz rubi, Çactecauh ru bi hunchic, he ꜭoh quitzih que cha
ꜭa ꜭhaka palouh xoh pevi, pa Tulan ru bi huyu, xoh alax xoh
ꜭaholax vi pe ruma ka tee, ka tata, yxkaꜭahol, quecha ri oher tata
mama, ꜫaꜫavitz, Çactecauh qui bi, ri ki xepe pa Tulan he cay chi
achij heri xoh boço, oh Xahila.

Vaꜭa quibi ru hay ru chinamitee ꜫekaꜭuch, Baꜭahola,
Cibakihay. 1. ꜭatun ꜭhutiah qui bi xeboço Baꜭahola. 1. Tzanat
ꜫuꜫuchom quibi xeboço ꜫekaꜭuchij; Daqui ahauh ꜭhahom ahauh
xeboço Cibakihayi, xaoh cahi chi chinamit ok xohpe pa Tulan, ri oh
Cakchiquel vinak, yxkaꜭahol, quecha.--ꜭa xꜭamar ꜭa vave ri
Caveki Totomay Xurcah qui bi xeboço.--Xavi ꜭa xꜭamar vave ri
Ahquehayi, Loch, Xet, quibi, xeboço;--xavi ꜭa xꜭam ri ahPak, Telom,
ꜭoxahil, ꜭobakil quibi xeboço; quere navipe ri Ikomaꜫi, xavi ꜭa
xꜭamar; heꜭa cah ꜭhob ri ꜭa xeꜭamar vave he amaꜫ.

He ꜭa ꜭoh quitzih ri ꜫaꜫavitz, Çactecauh xe re ꜭaki ru xe
quitzih vae quecha ꜭari ꜫaꜫavitz Çactecauh: Cahi xpe vi vinak pa
Tulan; chi relebal ꜫih, hun Tullan: hun chi ꜭa chi Xibalbay, hun
ꜭa chu kahibal ꜫih chi ri ꜭa xoh pevi chukahibal ꜫih, hun chi vi
ꜭa chi ꜭabovil. Quereꜭa cahi vi Tullan ri yxkaꜭahol, quecha; chu
kahibal ꜭa ꜫih xoh pa vi Tullan, ꜭhaꜭa palouh; ꜭaꜭo viri
Tullan chiriꜭa xohalax vi ul xoh ꜭaholax vipe ruma ruma ka tee ka
tata quecha.

Tan ꜭa talax ri chay abah, ruma raxa Xibalbay ꜫana Xibalbay,
tanꜭati ꜯak vinak ruma ꜯakol bitol; tzukul richin ri chay abah
ok xꜯak ri vinak pan pokon ꜭa xutzin vinak, xtiho chee, xtiho ꜭa
xaki ruyon uleuh xrah oc; mani ꜭa xꜭhao, mani xbiyin, mani ꜭa ru
quiquel ru tiohil xux, quecha e nabey ka tata ka mama, yxnuꜭahol; mani
ꜭa xcanay rixoc, ꜭarunah ꜭa xcanay rixoc: xae chay chi chicop
etamayon ꜭo vi ri echa pam Paxil ru bi huyu ꜭovi hari chicop Utiuh,
Koch qui bi. Xaꜭa pa rachak xcanay vi, tok xcamiçax ꜭa ri chicop
utiuh xpoꜭhel chupam ri yxim tan ꜭa tibe canox yoꜫbal richin ruma
chicop tiuh tiuh rubi, ꜭa chupam palouh xpe vi ruma tiuh tiuh ru
quiquel tixli cumatz xoc xyoꜫbex richin ri yxim: xꜯakbex richin ru
tiohil vinak ruma ꜯakol bitol ꜭa ha ki etamayom ri ꜯakol bitol
alom ꜭaholom he xe ꜯako vinak ꜯak que cha xutzin ꜭa vinak
ꜯak, oxlahuh achij, cahlahuh ꜭa ixok xux; xꜭohe ruvi, ꜭate ꜭa
ok xeꜭhao xebiyin, xꜭohe qui quiquel qui tiohil. Xeꜭuluꜭu xin
ꜭa he ꜭa cay ri xhayil hun xux. Quereꜭa xlaꜫo vi vinak ri quecha
oher vinak, yxkaꜭahol; xemealan xeꜭaholan ꜭa ri he nabey vinak.
Quereꜭa ru banic vinak rij, quere navipe rubanic chay abah ri ꜯapal
ꜭa ruchi ri Tullan, xoh pe vi xahun chi çoꜯ ꜯapibal ru chij ri
Tullan xoh alax vi ul xoh ꜭaholax vipe, xya vipe ri kikan chi ꜫekum
chi aꜫa, yx kaꜭahol; xecha can ri ꜫaꜫavitz, Çactecauh,
yxnuꜭahol, xaꜭa mani xquimeztah ru tzihoxic. He ꜭiyaley chi e ka
mama; ꜭoh quitzih oher takchibal ꜭa quichin vae.
