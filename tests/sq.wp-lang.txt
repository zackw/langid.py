# Gjuha shqipe (Albanian language)
# Wikipedia
# Albanian
# https://sq.wikipedia.org/wiki/Gjuha_shqipe

Gjuha shqipe është gjuhë indoevropiane që flitet në Shqipëri, Kosovë,
Republikën e Maqedonisë, Serbinë jugore dhe nga shqiptarët etnikë në
pjesë të tjera të Ballkanit jugor. Gjuha shqipe flitet gjithashtu edhe
përgjatë bregdetit lindor të Italisë dhe në Sicili, në jug të Greqisë
si dhe në Gjermani, Suedi, Shtetet e Bashkuara, Kanada, Ukrainë dhe
Belgjikë. Shqipja është një ndër gjuhët moderne që përfaqëson një degë
më vete në familjen e gjuhëve indoevropiane.

Dy dialektet kryesore të gjuhës shqipe janë Gegë në veri dhe Toskë në
jug, të ndara afërsisht nga Lumi Shkumbin. Gegërishtja dhe
Toskërishtja janë degëzuar për së paku një mijëvjeçar[citim i duhur],
dhe format e tyre më pak ekstreme janë ndërsjellash të
kuptueshme. Gegërishtja ka nën-variantet më të dallueshme, prerjet të
cilat janë lloje më veriore dhe lindore, që përfshinë ato të qyteteve
të Shkodrës, rajonin e Ish Republikës Jugosllave të Maqedonisë
verilindore, Kosovën, Malin e Zi, Serbinë, dhe fshatin e izoluar
Arbanasi (jashtë Zarës) të bregut të Kroacisë, Dalmacisë. “Arbanasi” i
themeluar në fillimin e shekullin XVIII nga refugjatët nga rajoni
rreth qytetit bregdetar të Malit të Zi, Tivarit, ka rreth 2.000 folës
të gjuhës shqipe.

Toskërishtja dhe Gegërishtja kanë dallime fonetike, morfologjike apo
dallime në fjalor. Dallimet fonetike janë të pakta dhe disa nga to
janë: â hundore e gegërishtes me ë-në e Toskërishtes ( nâna - nëna ;
bâni - bëri) n-ja e Gegërishtes me r-në e Toskërishtes ( syni - syri
)etj. Ato morfologjike Tosk - Gegë: të punoj - me punue etj. Disa nga
dallimet në fjalor Toskërisht- Gegërisht janë: dhelpër - skile, gjalpë
- tlyn, fshat - katund etj.

Të gjitha dialektet e folura shqipe në enklavat italiane dhe greke
janë variantet e toskërishtes dhe duket se janë të lidhura më së
afërmi me dialektin e Çamërisë dhe te Bregdetit në jugun e
Shqipërisë. Enklavat Italiane - rreth 50 fshatra të shpërndarë - me
siguri janë gjetur nga emigrantët nga sundimi i Turqisë në Greqi. Disa
dialekte të largëta dhe të izoluara të origjinës jugore të
Toskërishtes fliten në Bulgari dhe Trakinë Turke por nuk ka te dhëna
të sakta. Gjuha ende përdoret në Madritsa, Bulgari, në kufirin afër
Edirnesë, dhe në përfundim të këtij fshati që po mbijeton në Mandres,
afër Kilkis në Greqi, që daton nga Lufta Ballkanike. Një enklavë
Toskërisht afër Melitopolit në Ukrainë shfaqet vendosja e fundme nga
Bullgaria. Dialektet Shqiptare nga Istria, për të cilin ekziston një
tekst, dhe nga Sreim, për të cilin nuk ekziston asnjë tekst janë
zhdukur.

Gjuha zyrtare, e shkruar me germa latine dhe që u përvetësua në vitin
1909, ishte e bazuar në dialektin e Gegërishtes Jugore të qytetit të
Elbasanit nga fillimi i shtetit të Shqipërisë deri në Luftën e dytë
botërore. Deri në vitin 1968 shqiptarët e Kosovës, Ish Republikës
Jugosllave të Maqedonisë dhe Malit të Zi përdorën gjuhën letrare
shqipe të dialektit gegë si gjuhë zyrtare. Në Shqipëri pas Luftës së
Dytë Botërore dialekti gegë[citim i duhur] u mënjanua prej vitit 1945
deri në vitin 1967[citim i duhur]dhe de-fakto prej vitit 1972 deri
sot[citim i duhur]. Gjuha e sotme zyrtare shqipe jo vetëm që bazohet
në toskërisht, por edhe fjalët e shprehjet qe huazohen prej
gegërishtes kthehen në morfologjinë, fonologjinë dhe sintaksën e të
folmes toskë. Shqiptarët që jetojnë edhe sot nën administrimin e
sllavëve e pranuan dialektin toskë si nivel të gjuhës zyrtare
shqipe[citim i duhur]. Ky vendim politik i marrë[citim i duhur]në
Prishtinë në vitin 1968 sot po sfidohet nga shkrimtarë, gazetarë dhe
sidomos rinia që shkruan në internet si jo frutdhënës dhe diskriminues
ndaj folësve të dialektit gegë, në veçanti ndaj kosovarëve të cilët
tingëllojnë si emigrantë kur flasin gjuhën standarde shqipe.
