# ‫آذربایجان تورکجه‌سی‬ (Azerbaijani language)
# Wikipedia
# Azerbaijani (Arabic script)
# https://az.wikipedia.org/wiki/%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86_%D8%AA%D9%88%D8%B1%DA%A9%D8%AC%D9%87%E2%80%8C%D8%B3%DB%8C

آذربايجان توركجه سي (Azərbaycan dili ,Азәрбајҹан дили) تورک دیللری
عایيله سینه عايیددیر. بو دیلده ان چوخ ذ (ایران) دا و آذربایجان
رسپوبلیکاسیندا دانیشیلیر. آذربایجان تورکجه‌سی آذربایجان رسپوبلیکاسینین
رسمی دؤولت دیلی دیر.

تورک دیللرینین ان قدیم الیفباسی ینی سئی الیفباسی کی تورکلر موسلمان
اولمامیشدان بو الیفبانی گوی تورک امپراتورلوغوندا و هابئله خزر
امپراتورلوغوندا، بیر آز ده یيشیکلی ایشلدیرمیشلر. اویغور تورک لرینده ن
بو الیفبادا چوخلو کیتاب قالیب ، بونلارین چوخو 18نجی عصرده تورفان
شهرینین اطراف داغلاریندا کی بیر ماغارادان تاپیلدی. موغوللارین اوز
الیفبا و یازی لاری اولمادان اویغور الیفباسین ایشلدیردیلر.

آزربایجان تورکجه‌سی 14نجی عصرلرده ن بو یانا عرب الیفباسیلا یازیلیب. بو
الیفبا هله ده گونئی آزربایجاندا و هابئله تمام ایراندا اولان تورکلرین
بو گونکو ایشلتديگی الیفبادیر. بو الیفبانی تورک دیللریله ایشلتمه ده بیر
سیرا اسگیکلیکلری وار دیر. تورک دیللرینده سسلی حرف لرین چوخو عرب
الیفباسینین بو دیللر اوچون موناسیب اولماماسین گورسدیر. اونونلا بئله بو
الیفبانین ایصلاحینا اینانان عالیملر بیر پارا قرار و ایصلاح لاری تکلیف
ادیبلر. ایراندا نشر اولان وارلیق مجلله سینین تشبوثیله بیر اورتوگرافیا
سئمیناریندا بیر نچه اصل قرار قویولوب.


19نجی عصر قوزئی آزربایجان روسیه الینه کئچندن سونرا ، آزربایجان و تئیخا
قفقاز موسلمانلاری بویوک روسیه امپراتورلوغو تنظیماتیندا یاشایاراق
آوروپا و خصوصا روسیه یازیسی و اویرتمه طرزلریله (پداگوژی) تانیش
اولدولار. بو عصرده بیر سیرا آزربایجانلی ضیالیلاری میللتین ساوادلی
اولماسینا الیفبانین دگیشمه سین تکلیف ائتدیلر. بونلارین ایچینده میرزا
فتحعلی آخوندوف، میرزا جلیل قلیزاده کیمی داهی اینسانلار دا داخیل
اولوردولار.

بولشئویکلر قوزئی آزربایجان دا حاکمیتی اله کئچیردیکدن سونرا لاتین
الیفبانین ایشلدمه سین نظره آلدیلار. بیرقازته باکی دا 1926 دا لاتین
دیلینده چیخیردی. 1928نجی ایده دونیا تورکولوگلاری باکی دا یيغیشیب بیر
قورولتای دا لاتین الیفباسین تورک دیللرینه ان اویغون
تانیدیلار. آزربایجان سوویت رسپوبلیکاسی همین ایل لاتین الیفبانین
ایشلتمه سینه قانون کئچیردی.
