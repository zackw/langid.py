# Bahasa Indonésia
# Wikipedia
# Indonesian
# https://bjn.wikipedia.org/wiki/Bahasa_Indon%C3%A9sia

Bahasa Indonésia adalah basa rasmi Ripublik Indonésia[1] wan basa
parsatuan bangsa Indonésia[2]. Bahasa Indonésia dirasmiakan
panggunaannya imbah Proklamasi Kamardikaan Indonésia, tapatnya sahari
sasudahnya, basamaan lawan mulai barlakunya konstitusi. Di Timor
Lésté, Bahasa Indonésia bapusisi sabagai basa gawi.

Matan puncu pandang linguistik, Bahasa Indonésia adalah suatu varian
basa Malayu. Dasar nang dipakai adalah basa Malayu Riau matan abad
ke-19. Dalam parkambangannya, inya mangalami parubahan marga
panggunaanya sabagai basa gawi di lingkungan administrasi kolonial wan
babagai parusis pambakuan tumatan panambaian abad ke-20. Pangaranan
"Bahasa Indonésia" diawali tumatan dicanangkannya Sumpah pamuda, 28
Uktubir 1928, hagan manghindari kesan "imperialisme basa" apabila
ngaran basa Melayu tatap digunakan.[3] Parusis ini manyababakan
babidanya Bahasa Indonésia wayah ini matan varian basa Malayu nang
diguna'akan di Riau maupun Samananjung Malaya. Hingga wayah ini,
Bahasa Indonésia marupakan basa nang hidup, nang tarus mahasilakan
kata-kata wastur, baik malalui panciptaan maupun panyarapan matan basa
banua wan basa asing.

Walaupun dipahami wan dituturakan ulih labih matan 90% warga
Indonésia, Bahasa Indonésia bukanlah basa uma bagi kabanyakan
pamandirnya. Sapalih ganal warga Indonésia mangguna'akan salah asa
matan 748 basa nang ada di Indonésia sabagai basa uma.[4] Pamandir
Bahasa Indonésia rancak mangguna'akan versi sahari-hari (kolokial)
wan/atawa mancampuradukakan lawan dialek Malayu lainnya atawa basa
umanya. Walaupun damikian, Bahasa Indunisia diguna'akan bangat luas di
paguruan-paguruan, di media massa, sastra, parangkat lunak,
surat-manyurat rasmi, wan babagai forum publik lainnya,[5] sahingga
kawalah diujarakan bahua Bahasa Indonésia diguna'akan ulih sabarataan
warga Indunisia.

Fonologi dan tata basa Bahasa Indonésia dianggap relatif mudah.[6]
Pandal-pandal nang panting hagan komunikasi dasar hingkat dipalajari
wastu dalam kurun waktu babarapa minggu.[7]
