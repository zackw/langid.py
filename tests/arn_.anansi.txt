# Chi llalliñ ka chi peyu
# Traditional
# Mapudungun (NR)
# http://www.corpuswiki.org/index.php?action=story&act=view&id=16

Kiñe antü, chi llalliñ Anansi pingelu ñimiturkey kiñeke füta ka
illumfalke tukukan ñi lepûn mew.  Müna kuñiwkechi ronoturkefi küme
nümürkeyngün ka.  Küpa üngümlay ñi anünagael iñmuafilu.

Fey mew trolongtrolongtukungepay ñi wülngiñ mew.  Fey ta Peyu,
nampülkayaulu kom chi antü, rume ürküley ka rume ngüñülerkey.

“Mari mari Anansi”, pi chi Peyu. “Alüñma trekayawün nümütufiñ chi doy
kümeke tukukan turpu ñi nümütufun”.  ¿Füreneafen, eymi eluafen pichin
yagel?

Anansi pilan feypinoafulu, wimtungerkey ñi mapu mew ñi eluafiel ñi
yagel chi pu witran in mew.  Welu tüfa mew rume ayiukülelay, duamfuy
chi ümeke tukukan kidu fey ngealu.  Fey mew Anansi pichi rakiduamürkey
ka trürümdungurkey.

Füreneafen, konpange, Peyu.  Dakingellan witranngepalmi tüfachi pun
mew.  Anünagnge, faw niemi kiñe wangku, yafütunge ka.

Peyu konpurkey ka anünagpurkey welu epe ñi kümentutukukanürken,
wirarürkey Anansi: Peyu, ¿podküwülen anünagküleymi mesa mew?

Peyu pewürkey ñi podküwülen.  Kom feychi antü winolkiyawürkefuy, fey
mew küchaküwürkelay.  Fey mew witrakünuwürkey ka amuy leufü mew
küchanamunmearkelu.  Amurkey ñochikechi, kom chi pu peyu reke, kom chi
rüpü chi ruka mew, welu wiñomelu Anansi dew ikonürkey.

“Iñche duamlan ñi firküael tüfachi kümeke tukukan, fey mew llitun ñi
iafiel", pi Anansi.  “Welu füreneaen, yafütupange peyu”.

Peyu anünagputurkey ka tutukukanürkey welu Anansi wirareleyew.

"Peyu, ¿petu allkütulaen?, kümelay ñi anünagael mesa mew podküwülen

Nagkinturkey ka perkey ñi wiñopodküwületun lifngeuma, wingüdkiyawi ñi
pu küwü mew puwtuael chi ruka mew.  Fey mew, ka küchaküwümeturkey
lewfü mew.  Wiñometurkelu pünokachurpay ñi lifküwüleam.  Welu puwlu
mesa mew, Anansi apümfi chi kümeke tukukan, dew mülewelay.

Peyu pichin lelikünuy Anansi, ka feypi: chaltu tami eluetew yagel.
Kiñe antü püllelelmi ñi ruka mew, füreneaen, wiñoleltuaeyu tañi
femkünuetew.  Fey mew, ñochikechi triparkey wülngiñ mew ka inary ñi
rüpü.

Rulpaantürkelu Anansi rume rakiduam-mekerkey chi yagel mew chi peyu ñi
feypietew.  Rume duamtuniefi chi yagel ñi kullinoafiel, fey mew doy
pepiwelay.  Fey mew kiñe antü amutrekarkey kintuam peyu ñi ruka.

Pepurkey peyu petu pañütumekerkelu kiñe ina leufü petu ñi yafütunun.

Peyu pürakinturkeeyu ka feypieyu: “mari mari Anansi, ¿küpaymi tayu
yafütuael iñchiw?”

“May, may, pi Anansi, doy rupamekelu chi antü doy ngüñülewerkey”.
Peyu amurkey ñi ruka mew müñche ko pepikamesamerkeam ñi iñmuael engu.
Fey mew püraparkey inaleufü ka feypi: “petu üngümnieeymew chew tami
anüael, dew pepikangey chi yagel, füreneaen, inayafen Anansi”

Fey mew chumullnagürkey ka ñochike ikonürkey

Anansi rüngkükonpurkey ko mew welu pepi puwlay pülli lewfü mew.
Weyukantupurkey lewfü pülli mew welu fanerkelay rume fey mew ñi kalül
pürapüraparkey wente ko.

Chumullkanturkey ka pailaweyukanturkey.  Kiñe lefrüngkükantupurkey
welu chumlay rume puwael ponwi leufü.

Fey mew chi peyu wangarkünumekerkey ñi yagel.

Anansi ilayan pinualu, fey mew inaltumey chuman ramtuwkulelu.  Fey mew
rakiduamürkey. Rume tukurarkey ka tukufi ñi chaketa bolsillo mew.

Fey mew, konlu ko mew, llid mew ka pepiluwürkey ñi mülepurkeael mesa
mew.

Chi mesa kiñe fütra ilelkawünngerkefuy pepikangerkelu kümeke yagel
mew.  Anansi feyentunuafulu chi fütra kümeke yagel puñmalelu, ka küpa
üngümlay ñi llituam.

Petu ilu engu, chi Peyu fente ikünui ka dunguy: “tañi mapu mew,
tukuwkelaiñ taiñ pu chaketa mesa mew”.

Anansi llüway ñi entuchaketaturken chi Peyu petu ñi anünagnun.  Anansi
llituy ñi nentuchaketaturken, ka nentulu ñi falke mew ütrüftripaparkey
wente ko mew.  Tukukonpurkey ñi longko ko mew ka perkey Peyu, üyüw
nageltu, ñochikechi adngelluwkülelu chi küme ilelkawün mew.
