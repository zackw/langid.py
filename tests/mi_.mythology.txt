# (Extracted from) Maori Religion and Mythology
# Edward Shortland (tr.)
# Māori (NR)
# https://www.gutenberg.org/files/42218/42218-0.txt

Mo te pikinga o Tawhaki ki te Rangi.

    Piki ake Tawhaki i te ara kuiti
    I whakatauria ai te ara o Rangi,
    Te ara o Tu-kaiteuru.
    Ka kakea te ara wha-iti,
    Ka kakea te ara wha-rahi,
    Ko te ara i whakatauria ai
    To tupuna a Te Ao-nunui,
    A Te Ao-roroa,
    A Te Ao-whititera.
    Tena ka eke
    Kei to Ihi,
    Kei to Mana,
    Kei nga mano o runga,
    Kei o Ariki,
    Kei o Tapairu,
    Kei o Pukenga,
    Kei o Wananga,
    Kei o Tauira.

Te tuku o Hine-te-iwaiwa.

    Raranga, raranga tăku takapau,
    Ka pukea e te wai,
    Hei moenga mo aku rei.
    Ko Rupe, ko Manumea,
    Ka pukea: ē! ē!
    Mo aku rei tokorua ka pukea.
    Ka pukea au e te wai,
    Ka pukea, ē! ē!
    Ko koro taku tane ka pukea.
    Piki ake hoki au ki runga nei:
    Te Matitikura, ē! ē!
    Ki a Toroa irunga,
    Te Matitikura, ē! ē!
    Kia whakawhanaua aku tama
    Ko au anake ra.
    Tu te turuturu no Hine-rauwharangi;
    Tu te turuturu no Hine-te-iwaiwa.
    Tu i tou tia me ko Ihuwareware;
    Tu i tou kona me ko Ihuatamai.
    Kaua rangia au e Rupe.
    Kei tauatia, ko au te inati,
    Ko Hine-te-iwaiwa.
    Tuku iho irunga i ton huru,
    I tou upoko,
    I ou tara-pakihiwi,
    I tou uma,
    I to ate,
    I ou turipona,
    I ou waewae.
    E tuku ra ki waho.
    Tuku ewe,
    Tuku take,
    Tuku parapara.
    Naumai ki waho.

Mo te wahine i pākia nga u i te whanautanga o te tamaiti.

    Nga puna irunga te homai,
    Te ringia ki te matamata
    O nga u o tenei wahine;
    Te kopata i te rangi te homai
    Hei whakato mo nga u
    O tenei wahine:
    Ki te matamata o nga u
    O tenei wahine:
    Nga u atarere reremai
    Ki te matamata o nga u
    O tenei wahine:
    Nga u atarere tukua mai.
    Tenei hoki te tamaiti te tangi nei,
    Te aue nei i te po nui,
    I te po roa.
    Ko Tu-te-awhiawhi,
    Ko Tu-te-pupuke,
    Naumai ki ahau,
    Ki tenei tauira.

Mo te whakapikinga o te ara o te tupapaku ana ka mate, kia tika ai te
haere ki nga mea kua mate atu imua.

    Tena te ara, ko te ara o Tawhaki,
    I piki ai ki te rangi,
    I kake ai ki tou tini,
    Ki tou mano:
    I whano ai koe,
    I taemai ai to wairua ora
    Ki tou kaupapa.
    Tenei hoki ahau
    Te mihi atu nei,
    Te tangi atu nei
    Ki to wairua mate.
    Puta purehurehu mai
    To putanga mai ki ahau,
    Ki to kaupapa,
    I piri mai ai koe,
    I tangi mai ai koe.
    Tena te tiri,
    Ko te tiri a o tupuna,
    Ko te tiri a nga Pukenga,
    A nga Wananga,
    Aku, a tenei tauira.

He Whakamuri-aroha.

    Aha te hau e maene ki to kiri?
    E kore pea koe e ingo mai ki to hoa,
    I piri ai korua i to korua moenga,
    I awhi ai korua,
    I tangi ai korua.
    Tena taku aroha
    Ma te hau e kawe ki a koe,
    Huri mai to aroha,
    Tangi mai ki to moenga,
    I moe ai korua.
    Kia pupuke—a—wai to aroha.
