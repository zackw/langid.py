# Creole Institute Interview #1
# K, S, R
# Haitian Creole
# http://www.indiana.edu/~creole/INTERVIEW_1_RSM11-RSM13.doc

K. Wi. Ou t ap... nou t ap poze w kesyon de kòman Tibo... e... nan
kòmansman, depi nan kòmansman jis konnya.

S. Bon. Enben Tibo se yon kote ki pa te gen chanjman. Men chanjman i
pa te genyen s on ti kote konm si m ta dou w len t ap viv avèk
lòt... nan tan ke yo t ap viv. Men... lè ko... pou konya la, Tibo
vini, i vin gen yon chanjman, mè yo vin mete lekòl, yo vin mete
dispansè. Bon gen dòt de travay ankò yo fè yo vin... mete, gen plan… e
XX (bruit de bouche)… pawas. Bon sa fè konm si w ta dou w tout bagay
sa yo, se yo ankòmansman, m te vin wè.

K. Bon nou menm antan ke papa, ki sa nou fè kòm mwayen pou nou viv?

S. Bon se sekle, plante, enpi... lè gen rekòt nou rekòlte.

K. E kòman rekòlt la ye?

S. Rekòt, sa vle di mànyòk, banann, patat, mayi.

K. Wi. E kòman yo fè plantasyon sa yo, patat, mannyòk, mayi kòman yo
plante yo?

S. Enben se... e lè nou vin... nou fè bit avèk wou. Anpi lò w fin ou w
koupe bout yo a, anpi w mete y anba tè, anpi lè sa a li vin…fè... fè
donn.

K. M hm. E ou frè Renòl e ki... ki sa w fè kòm aktivite kòm m konnen
son paran w ye?

R. Bon aktivite m fè... denpui paran m fè m, m pa gen ankenn lòt bizis
m fè menm, se kiltivatè. Kiltive, elvaj. Se ak sa m viv. M gen madanm,
m gen pitit, m fè kay, m mete timoun lekòl se ak sèl sa. Le m rive
le... chak epòk nou konnen ki epòk pou nou fè jaden an. Lè m rive nan
mwa d... oktòb, lè sa n apral sèrkle pou nou plante patat nan mwa d
novanm. Kon n rive novanm, desanm, janvye, fevriye, mas nou koumanse
rache patat la, si l bon si nou gen sezon. Nou rache patat la koulya,
kote nou te rache patat sa a yo koulya, si nou pa te mete mànyòk f on
sèl jaden an gwobal, konnya n aprèy plante pwa nèg, mayi, nou plante
tout sòt de grenn joumou, kalbas dous s ak bagay sa yo nou fè, si nou
gen, lè nou lin gen sezon, lè n rive bò mwa... mas, avril, me, jen,
jiyè nou koumanse nan rekòlte. Se ak bagay sa yo nou kiltive, nou voye
timoun lekòl, nou vann ti bagay, nou viv ak madanm ak pitit. Se konsa
nou menm nou viv. Si n rive n on moman, nou vin bloke pou n ale nan
doktè baay sa yo ti kòb sa yo raz, si nou gen yon, si s on kabrit pou
nou vann, nou vann yon kabrit, si se yon ti bèf nou ka vann li pafwa
se sò w genyen, se li k depo... se li pou deposode pou degajo w ak
madanm ak pitit. Se konsa nou menm nou viv, jiska mentenan m rive nan
moman ke m rive la a, m ap goumen ak timoun, madanm pitit ak sèl
kultiv la. Se ak kiltiv la.
